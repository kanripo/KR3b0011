# -*- mode: mandoku-view; -*-
#+TITLE: 太白陰經
#+DATE: 2015-08-24 23:02:35.775917
#+PROPERTY: ID KR3b0011
#+PROPERTY: BASEEDITION WYG    
#+PROPERTY: JUAN 提要
<pb:KR3b0011_WYG_000-1a>¶
欽定四庫全書　　　　　子部二¶
　太白隂經　　　　　　　兵家類¶
　　提要¶
　　　　(臣/)等謹案太白隂經八卷唐李筌撰筌里籍¶
　　　　未詳惟集仙傳稱其仕至荆南節度副使仙¶
　　　　州刺史著太白隂經又神仙感遇傳曰筌有¶
　　　　將畧作太白隂符十卷入山訪道不知所終¶
　　　　太白隂符當即此書傳寫訛一字也考唐書¶
<pb:KR3b0011_WYG_000-1b>¶
　　　　藝文志宋史藝文志皆云太白隂經十卷而¶
　　　　此本止八卷疑非完帙然核其篇目始於天¶
　　　　地隂陽險阻終於雜占首尾完具又似無所¶
　　　　闕佚殆後人傳寫有所合併故卷數不同歟¶
　　　　兵家者流大抵以權謀相尚儒家者流又往¶
　　　　往持論迂濶諱言軍旅葢兩失之筌此書先¶
　　　　言主有道徳後言國有富强内外兼修可謂¶
　　　　持平之論其人終於一郡其術亦未有所試¶
<pb:KR3b0011_WYG_000-2a>¶
　　　　不比孫吴穰苴李靖諸人以將畧表見於後¶
　　　　世然杜佑通典兵類取通論二家一則李靖¶
　　　　兵法一即此經其攻城具篇則取為攻城具¶
　　　　守城具篇築城篇鑿濠篇弩臺篇烽燧臺篇¶
　　　　馬舖土河篇㳺奕地聴篇則取為守拒法水¶
　　　　攻具篇則取為水戰具濟水具篇則取為軍¶
　　　　行渡水火攻具篇火戰具篇則取為火兵井¶
　　　　泉篇則取為識水泉宴娱音樂篇則取為聲¶
<pb:KR3b0011_WYG_000-2b>¶
　　　　感人是佑之採用此書與李靖之書無異其¶
　　　　必有以取之矣靖之兵法宋時已殘闕舛訛¶
　　　　阮逸所傳又亂以偽本筌此經至今猶存惟¶
　　　　篇首隂經總序及天地無隂陽篇有録無書¶
　　　　不知佚於何時今則無從校補矣乾隆四十¶
　　　　五年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
