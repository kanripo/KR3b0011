# -*- mode: mandoku-view; -*-
#+TITLE: 太白陰經
#+DATE: 2015-08-24 23:02:35.864373
#+PROPERTY: ID KR3b0011
#+PROPERTY: BASEEDITION WYG    
#+PROPERTY: JUAN 卷五
<pb:KR3b0011_WYG_005-1a>¶
欽定四庫全書¶
　太白隂經卷五¶
　　　　　　　　　　　　　唐　李筌　撰¶
　　預備總序¶
經曰不備不虞不可以帥師愚者有備與智者同功故¶
天下有道守在四境諸侯有道守在四隣國所以立疆¶
塲關塞亭障者將欲别内外乖夷狄置烽燧刁斗者所¶
以警邊徼勵士卒也¶
<pb:KR3b0011_WYG_005-1b>¶
　　築城篇第四十三¶
經曰先王之制大都不過三國之一中五之一小九之¶
一故曰都城過百雉國之害也今諸侯之城方兩京之¶
城濶狹合五之一其高為邊隅之守不可為節制古今¶
度城之法者城下濶與高倍上濶與下倍城高五丈下¶
濶二丈五尺上濶一丈二尺五寸高濶狹以此為準料¶
功以下濶加上濶得三丈七尺五寸半乘之得一丈八¶
尺七寸五分以高丈乘之一尺之城積數得九十二丈¶
<pb:KR3b0011_WYG_005-2a>¶
七尺五寸每一工日築二丈計工四十六人日築城一丈¶
餘七尺五寸一步計役二百七十八人餘五一百步計¶
工二萬七千八百二人餘一丈土一里計工一十萬一¶
百九十人餘一丈土率一里則十里可知其出土負匱¶
並計二丈土以工其羊馬城於濠内築高八尺上置土¶
女墻計工準上¶
　　鑿濠篇第四十四¶
經曰濠面濶一丈深一丈底濶一丈以面濶加底濶積¶
<pb:KR3b0011_WYG_005-2b>¶
數三丈之半得數一丈五尺深一丈乃乘之鑿濠一丈¶
得數一十五丈每一工岀土三丈計工五人一步計工¶
三十人一里計工一萬八千人一里為率則百里可知¶
　　弩臺篇第四十五¶
經曰臺高下與城等去我城百步臺相去亦如之濶四¶
丈高五丈上濶二丈上建女牆臺内通暗道安屈膝梯¶
人上便卷之收之中設氊幕置弩手五人備乾糧水候¶
等候敵近城壘則攅弩射其來將¶
<pb:KR3b0011_WYG_005-3a>¶
　　烽燧臺篇第四十六¶
經曰明燧於高山四望險絕處置無山亦於平地高迥¶
處置下築羊馬城高下任便常以三五為準臺五丈下¶
濶三丈上濶一丈形圓上蓋屋覆之徑濶一丈六尺一¶
面挑出三尺以板為之上覆下棧屋上置突竈三所臺¶
亦置三所並以石灰飾其表裏復置柴籠三所流大繩¶
三條在臺側上下用軟梯上收下垂四壁開孔望賊及¶
安望火筒置旗一面皷一面弩兩張砲石壘水停水瓮¶
<pb:KR3b0011_WYG_005-3b>¶
生糧乾糧麻蘊火鑽火箭蒿艾狼糞牛糞每夜平安舉¶
火一把聞警舉二把見煙舉三把見賊舉燒柴籠如早¶
夜平安不舉節烽子為賊提一烽六人五人烽子逓加¶
更刻觀望動靜一人烽率知文書符牒傳逓¶
　　馬鋪土河篇第四十七¶
經曰每鋪相去四十里如驛近逺於要路山谷間牧馬¶
兩匹與遊奕計㑹有事警急煙塵入境則奔相報致土¶
河於山口賊路横截道鑿之横濶二丈深二尺以細沙¶
<pb:KR3b0011_WYG_005-4a>¶
散土填平早夜行檢掃令平净有狐兎入境亦知足跡¶
多少况於人馬乎¶
　　遊奕地聼篇第四十八¶
經曰於遊兵中選驍果諳山川泉者與烽子馬鋪土河¶
計㑹交牌日夕邏候於亭障之外捉生事問敵營虛實¶
我之密謀勿令逰奕人知其副子將並久諳軍旅好身¶
手者任他　選少睡者令枕空䍡卧有人馬行三十里¶
外東西南北皆有響見於朝䍡中名曰地　可預防奸¶
<pb:KR3b0011_WYG_005-4b>¶
野猪皮為䍡尤妙¶
　　報平安篇第四十九¶
經曰報平安者諸營舖百司主掌皆入五更有動靜報¶
虞候知左右虞候早出大將軍牙前帶刀磬折大聲通¶
曰左右廂兵馬及倉庫營並平安諾復退本班如有盗¶
賊動靜𦂳急即具言其事若在野行軍即言行營兵馬¶
及更舖並平安¶
　　嚴警皷角篇第五十¶
<pb:KR3b0011_WYG_005-5a>¶
經曰夫城軍野營行軍在外一更初日没時槌皷一通¶
三百三十槌為一通皷音止則角音動吹一十二聲角¶
為一叠角音止則皷音動如此三皷三角而昏明畢行¶
軍第一角聲動兵士起第二角聲動戎装了第三角聲¶
動中外辦角音絕兵馬齊動而發¶
　　定舖篇第五十一¶
經曰每日戌時嚴警皷角初動虞候甲士十二隊建旗¶
幟立號頭廵軍營及城上如在野廵營外定更舖疎密¶
<pb:KR3b0011_WYG_005-5b>¶
坐者喝曰是甚麽人巡者答曰虞候總管某乙巡坐喝¶
曰作甚行答曰定舖坐喝曰是不是行答曰是如此者¶
三喝三答坐曰虞候總管過號頭及坐喝曰聲雄者允¶
　　夜號更刻篇第五十二¶
經曰夜取號於大將軍處粘藤紙二十四張十五行界¶
印縫安標軸題首云某年某月某日號簿毎日戌時虞¶
候判官持簿於大將幕取意於一行中書兩字上一字¶
坐是喝下一字行是答於將軍前開函付請號各到彼¶
<pb:KR3b0011_WYG_005-6a>¶
巡檢所主者以本鑰起開函告報不得令有漏泄一晝¶
夜行二十四張三百六十行盡一載更别其簿　更漏¶
牌一日一夜一百刻以竹馬為一百牌長三寸濶一寸¶
逐日題云某月更牌一日一夜計行二百里探更人每¶
刻徐疾行二里常取月氣為正　雨水正月中夜轉牌¶
四十九四分一更傳牌九餘一里一百七十三步三尺¶
三寸　春分二月中夜轉牌五十一更傳牌十　穀雨¶
三月中夜轉牌三十七六分一更傳牌七餘一里一十¶
<pb:KR3b0011_WYG_005-6b>¶
四步二尺　小滿四月中夜轉牌三十六三分一更傳¶
牌七餘一百七十步四尺八寸　夏至五月中夜轉牌¶
三十五分一更傳牌七　大暑六月中夜轉牌三十六¶
二分一更傳牌餘一百七十五步一尺二寸　處暑七¶
月中夜轉牌三十六三分一更傳牌七餘一百七十五¶
步一尺二寸　秋分八月中夜轉牌四十四五分一更¶
傳牌八餘一里二百八十六步一尺二寸　霜降九月¶
中夜轉牌四十九五分一更傳牌九餘一百十八步五¶
<pb:KR3b0011_WYG_005-7a>¶
尺六寸　小雪十月中夜轉牌五十三三分一更傳牌¶
十餘一里一百一十五步一尺二寸　冬至十一月中¶
夜轉牌五十五一更傳牌十一　大雪十二月中夜轉¶
牌五十三三分餘一里一百二十五步一尺二寸右件¶
古法多不合今¶
　　鄉導篇第五十三¶
經曰即鹿無虞徒入於林中不用鄉導難得地利夫用¶
其鄉導者不必土人但諳彼山川之險易敵之虛實即¶
<pb:KR3b0011_WYG_005-7b>¶
可任也賞之使厚收其心也備之使嚴防其詐也是故¶
錫之以官爵富之以財帛使有所戀匹之以妻子使有¶
所懷然後察其辭鑒其色覆其言始終如一可以用之¶
也¶
　　井泉篇第五十四¶
經曰沙磧鹵莽之中有水野馬黄羊之蹤㝷之有水烏¶
鳥集處有水地生葭葦菰蒲之處有伏泉地有蟻壤之處¶
下有伏泉¶
<pb:KR3b0011_WYG_005-8a>¶
　　迷途篇第五十五¶
經曰逺征路迷南北不分常以北辰為正　正月昏奎¶
中朝尾中　二月昏弧中朝建星中　三月昏七星中¶
朝牽牛中　四月昏翼星中朝婺女中　五月昏亢中¶
朝危中　六月昏心中朝奎中　七月昏建星中朝畢¶
中　八月昏牽牛中朝觜中　九月昏虛中朝柳中¶
十月昏危中朝七星中　十一月昏東壁中朝軫中¶
十二月昏婁中朝氐中　其隂雪則用老馬引前昔齊¶
<pb:KR3b0011_WYG_005-8b>¶
桓公伐孤竹值雪迷路驅老馬㝷途不迷¶
　　搜山燒草篇第五十六¶
經曰軍至險阻溝間林泊翳薈葭蘆草莽之處翔鳥不¶
下伏獸驚起草木無風而動必謹察之恐伏奸也邊城¶
十月一日燒境上草及惡山深谷大川連水左近草樹¶
虜騎若來無所伏藏¶
　　前茅後殿篇第五十七¶
經曰周禮挈壺以令軍井挈轡以令軍舎挈合以令軍¶
<pb:KR3b0011_WYG_005-9a>¶
糧前茅慮無建旗幟以表之皆古法也令以先鋒令先¶
探井泉水草宿止賊路與鄉導計㑹及進軍戰則有喝¶
後皆㧞白刃以臨使之進如却便斬敵來追我則後殿¶
與戰無驚擾大軍也¶
　　釁皷篇第五十八¶
經曰軍臨敵境使逰奕捉敵一人立於六纛之前　祝¶
曰逆冦不道敢干天常皇帝授我旗皷翦滅兇渠見吾¶
旗纛者目眩聞吾鼙皷者魄散令敵人跪纛前乃腰斬¶
<pb:KR3b0011_WYG_005-9b>¶
之首横路之左足横路之右取血以釁皷鼙六纛從首¶
足間過兵馬六軍從之而往出必勝敵亦名祭敵¶
　　屯田篇第五十九¶
經曰洪範八政食乃為先是以商鞍入秦行墾草之令¶
夷吾霸齊富農工之術夫地所以養人城所以守地務¶
耕者其人不衰務守者其地不危務戰者其城不圍四¶
海之内六合之中有奚貴曰貴於土奚貴於土曰人之¶
本奚貴於人曰國之本是以興兵伐叛而武爵任武爵¶
<pb:KR3b0011_WYG_005-10a>¶
任則兵勝按兵務農則粟富粟富則國強人主待農戰¶
而遵三時務農一時講武使士卒入無遺力出有餘糧¶
所謂興兵而勝敵按兵而國富也合屯田六十頃四十¶
頃榖種子五頃大豆種子五頃麥子五頃麻種子五頃蕎¶
種子屯外五十畞菜不入至秋納宴設厨四十畞蔓菁¶
種子十畞蘿蔔種子以上種子各依鄉原種一屯六十¶
丁一丁給米二升一日一石二斗一月三十六石一年¶
四百三十二石牛料一頃屯六頭牛日給豆五升十月¶
<pb:KR3b0011_WYG_005-10b>¶
一日起料四月一日停一日三石一月九十石六月六¶
百四十石一屯丁種牛料種子來屯來束以長三百七¶
十八尺五寸三分三毫繩之四分之一長九十三尺六¶
寸三分四毫四月桀橛繩内有田一畞對屯田官分三¶
等田内上中下來之以三尺五寸圍成束則數來三等¶
可知來屯苗子横來取三等束對屯田官打下苗子斗¶
升合數為兩絹袋各盛苗子一碗與屯田官者來使對¶
一椀與使掌者屯田封其後恐有耗損者來米取子一¶
<pb:KR3b0011_WYG_005-11a>¶
斗平量對屯田官擣來得幾米為率則一屯斛斗可知¶
等級殊等九千石第一等七千石第二等六千石第三¶
等五千石歲無水旱災蝗滿四千石者屯田官有殿一¶
軍一載粟一十二萬八千石六分支米九萬石以殊等¶
屯一十四餘萬二千石方支一歲糧神農書曰雖金城¶
十仞湯池百步帶甲十萬而無粟者不能守也故充國¶
伐西戎杜茂守北鄙創置屯田以為耕植也¶
　　人糧馬料篇第六十¶
<pb:KR3b0011_WYG_005-11b>¶
經曰一軍一萬二千五百人人日支米二升一月六斗¶
　一年七石二斗一軍一日支米二百五十石一月七千¶
五百石一年九萬石以六分支粟一人日支粟三升三¶
合三勺三抄三圭三粒一月一石一年一十二石一軍¶
一年二十萬八千石　小月人支粟九斗六升六合六¶
抄六勺六圭六粒其大麥八分小麥六分蕎麥四分大¶
豆八分小豆七分豌豆七分麻七分黍七分並依分折¶
米　人鹽一人日支半合一月一升五合一年一斗八¶
<pb:KR3b0011_WYG_005-12a>¶
升一軍一日六石一月一百八十七石五斗一年二千¶
三百五十石　馬料一人二匹一軍二萬五千匹朔方河¶
西一人二匹范陽河東隴右安西北庭則二人三匹平¶
盧劍南嶺南則一人一匹計馬二萬五千匹為一隊計¶
五百萬五千匹為一隊分為十坊抹馬五十隊十月一¶
日起料四月一日停料一馬一日支粟一斗一月三石¶
六箇月一十八石一軍馬一日支粟一千二百五十¶
石一月三萬七千五百石六箇月二十三萬五千石¶
<pb:KR3b0011_WYG_005-12b>¶
馬鹽一日支鹽三合一月九升六箇月五斗四升一軍¶
馬日支鹽六十七石五斗一月一千四百九十五石六¶
箇月八千七百九十石　茭草一馬一日支茭草二圍一¶
月六十圍六箇月三百六十圍一軍軍馬六箇月九十萬¶
圍醫油藥其油藥取逃亡兵士殘糧賜醫獸人於馬押¶
官郡頭中差取¶
　　軍資篇第六十一¶
經曰軍無財士不來軍無賞士不往香餌之下必有懸¶
<pb:KR3b0011_WYG_005-13a>¶
魚重賞之下必有死夫興兵不有財帛何以結人心哉¶
軍士一人一年支絹布一十二疋絹七萬五千疋布七¶
萬五千疋賞賜馬鞍轡二十具錦一百疋緋紫襖子衫¶
具帶魚袋五十副色羅三疋婦人錦繡夾襭衣披袍二¶
十副緋紫綾紬二百疋綵色綾一百疋金銀器二百事¶
銀壺瓶五十事酒罇杓一十副帳設錦褥一十領紫綾¶
褥二十領食單四十張食器一千事長幕二十條錦帳¶
十所白氊一百事牀圍二十條䲭袋繡墩一百口¶
<pb:KR3b0011_WYG_005-13b>¶
　　宴設音樂篇第六十二¶
經曰雲上於天需君子以飲食宴樂用宣王之惠暢吏士¶
之心古人岀師必犒以牛酒頒賞有序殽席有差以激¶
勵於衆酒酣㧞劍起舞明家角抵代皷呌呼以増其氣¶
絲竹哀怨悽愴征夫感而泣下銳氣沮䘮復安得而用¶
哉酒一人二升二百五十石羊一口分為二十節六百¶
二十五口牛肉代羊肉一人二斤二萬五千斤白米一¶
人五合六十五石五斗薄餠一人兩箇二萬五千箇每¶
<pb:KR3b0011_WYG_005-14a>¶
一斗麵作二十箇一百五十石饅頭一人一枚一萬二¶
千五百枚一斗麵作三十枚散子一人一枚一萬二千¶
五百枚一斗麵作三十枚用麵四十六石六斗七升蒸¶
餅一人一箇一萬二千五百箇一斗麵作一百枚麵二¶
十五石每麵一斗使油二十二斤餜饠一人一枚一萬¶
二千五百枚一斗麵作八十枚麵一十五石六斗二升¶
五合餻餅一人三合糯米三十七石五斗菜一人五兩¶
二千九百五十斤零四兩羊頭蹄六百二十五具充簽¶
<pb:KR3b0011_WYG_005-14b>¶
醬羊肚肝六百二十五具并四等充羮鹽三人一合四¶
石一斗六升醬一人半合六石二斗五升醋一人一合¶
一十二石五斗椒五人一合二石五斗薑一十人一兩¶
七十八斤零二兩䓤三人一兩三百九十六斤零十兩¶
　　隨筵樂例¶
大皷　杖皷　腰皷　破陣樂　笛　拍板　舞劍¶
角抵　投石　超距　蹴踘¶
　太白隂經卷五¶
