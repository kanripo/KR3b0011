# -*- mode: mandoku-view; -*-
#+TITLE: 太白陰經
#+DATE: 2015-08-24 23:02:35.916866
#+PROPERTY: ID KR3b0011
#+PROPERTY: BASEEDITION WYG    
#+PROPERTY: JUAN 卷八
<pb:KR3b0011_WYG_008-1a>¶
欽定四庫全書¶
　太白隂經卷八¶
　　　　　　　　　　　　　唐　李筌　撰¶
　　雜占總叙第八十一¶
經曰天文者懸六合之休咎兵書者著六軍之成敗今¶
約一戰之事編為篇目其餘災變昧而不書夫天道逺¶
而人道邇人道謀而隂故曰神成於陽故曰明人有神¶
明謂之聖人夫聖人者與天地合其德日月合其明與¶
<pb:KR3b0011_WYG_008-1b>¶
四時合其序與鬼神合其吉凶故曰先天而天弗違後¶
天而奉天時天且弗違而況於人乎况於鬼神乎人若¶
謀成䇿勝則天地日月鬼神皆合之人若謀缺䇿敗則¶
雖使大撓步厯黄帝㧞元甘德占星巫咸望氣務成災¶
變風后孤虚欲幸之勝未之有也葢天道助順所以存¶
而不亡若將賢士鋭誅暴救弱以義征不義以有道伐¶
無道以直取曲以智攻愚何患乎天文哉可博而解不¶
可執而拘也¶
<pb:KR3b0011_WYG_008-2a>¶
　　占日篇第八十二¶
經曰日者實也光明盛實布照四方神靈御之葵霍向¶
之太陽之精積而成象光明内發休魄内含故人君法¶
之吉凶禍變必照臨下土日珥者拜大將軍有軍在野¶
珥南則南勝珥北則北勝東西准此兩軍相對將欲解¶
和　日暈而珥外軍㓙　日抱暈隨抱軍勝　日有白¶
足破軍殺將　日有背氣色青赤曲向外為背叛之象¶
其外有臣叛將軍守邊有二心　日有玦氣似背有枝¶
<pb:KR3b0011_WYG_008-2b>¶
直向外如山字兩軍相當所臨者敗　日有暈氣傍日¶
周圍中赤内青營軍之象對敵之上色濃厚者隨方軍¶
勝　日月皆暈兵陣不合七日暈不解不可起兵暈而¶
珥外兵凶　日抱暈而珥者易上將　日暈而玦者兩¶
軍相當隨玦兵敗　日暈而直氣在傍所臨軍勝　日¶
暈而背虹珥反直而貫之者順虹擊之大勝　兩軍相¶
當日有冠纓者和解抱戴者大喜　日暈而有兩珥在¶
内外者并有雲聚不出三日下有圍城¶
<pb:KR3b0011_WYG_008-3a>¶
　　占月氣色篇第八十三¶
經曰月者缺也盈極必缺太隂之精積而成象光以照¶
夜女生之義此德刑罰吉凶休咎以警戒于下土　月¶
有暈先起兵者勝　月暈抱戴有赤色在外外人勝在¶
内内人勝　月暈抱戴赤色明客勝　月暈歳星赤色¶
客勝　火入月中色惡客敗色明客勝　月暈鎮星色¶
不明主勝色明客勝　月暈太白色不明主勝色明客¶
勝　月昏星辰不明主勝色明客勝　月暈亢先起兵¶
<pb:KR3b0011_WYG_008-3b>¶
有喜且勝軍出月蝕凶　月昏房糠大風起　月暈參¶
伐兵起有軍不勝¶
　　有占五星篇第八十四¶
經曰五星者昊天上帝之使也稟受帝命各司其職雖¶
幽潛深逺罔不悉及之故福德祐助禍淫威刑或順軌¶
而守常或錯亂而表異光芒角變色動衰盛居留干犯¶
勾衝掩宻所以告示下土凡五星各有常色本體吉歳¶
星青熒惑赤(如參左/角狀)鎮星黄太白白(如五車/大星)辰星黒凡¶
<pb:KR3b0011_WYG_008-4a>¶
五星青為飢憂赤圜為旱交争黄熟女主吉白兵喪黒¶
水疾五星黄角有兵交争赤角犯我城白角有邊兵青¶
角憂愁生黒角死喪行五星色變常者青憂白兵赤旱¶
黒喪黄熟¶
　　歳星木星占¶
木乗金偏將軍死木金合鬬將死木守七星天下起兵¶
木乘昴國有憂畨主死木入畢中邊起兵木犯畢附耳¶
起兵木守參代有兵木犯井兵起木經柳有兵木守軫¶
<pb:KR3b0011_WYG_008-4b>¶
罷兵木入天將軍興軍吉木入五車兵起木守羽林兵¶
起木星犯參旗大將軍出征凶¶
　　熒惑火星占¶
火用宜背火在鶉火之次宜背午地他皆倣此火犯木¶
土主大戰不勝亡偏將軍熒惑環太白偏將軍死火與¶
太白相連而鬬破軍殺將火入太白中上出破軍殺將¶
客勝火所不利先火起犯左右角有兵火守亢有兵火¶
入亢有兵水災火入房馬貴出房馬賤火入糠兵起火¶
<pb:KR3b0011_WYG_008-5a>¶
犯南斗破軍殺將吳主死中國飢火入牛破軍殺將¶
越主死火入須女入危兵起火犯東壁伏兵起火守¶
昴邊人不安入昴匈奴破期三年火犯畢左角大戰右¶
角小戰五星犯畢邊兵起火犯附耳兵起火犯觜趙地¶
兵起火犯參有兵火入東井一星將軍野戰死火犯輿¶
鬼兵起火守七星外有兵起火乘張有兵火與張合兵¶
起有殃火守張大將軍驚火犯翼邊兵起火入軫有兵¶
火行南河界有邊兵火犯太微上將上將亡次相次相¶
<pb:KR3b0011_WYG_008-5b>¶
亡火犯角大臣亂而有憂入亢有白衣㑹主將死人多¶
疾疫入氐主兵起失國赦天下惡吉火犯心戰不勝大¶
將死絶嗣大臣亂主出營有哭泣入尾臣下妖淫年多¶
妖祥大亂入箕榖大貴妃后惡之燕王死入虚齊王死¶
相走出兵罷犯畢人疫臣反主崩大水兵起入壁魏王¶
死天下兵留壁二十日土工米貴女主惡之犯奎魯王¶
凶大水大疫大臣謀主犯婁有暴兵有死主大飢盜賊¶
起犯胃趙大有兵主大勝犯鬼執法有誅天下大疫有¶
<pb:KR3b0011_WYG_008-6a>¶
女喪大赦吉犯柳有木工犯星大臣亂易服色¶
　　鎮星土星占¶
土犯星左角大將戰死水災土守右角兵路不通土守¶
亢有兵臣下反土守糠大兵起土入天廟有兵起土守¶
虚出入有客兵至不過五日自去入奎兵起土入婁邊¶
兵起天下凶土入胃客軍敗主軍用土入昴畨王死畨¶
人為亂土入觜兵起土逆行守參有畨兵土守牛越兵¶
起土出入胃舎七星兵起於大海濱土守張多盜賊兵起¶
<pb:KR3b0011_WYG_008-6b>¶
興土工土入軫兵𤼵而自敗入天庫有兵土守南河蠻¶
夷起兵邊界有憂土出東掖門為將守事東出德事出¶
西掖門為將守事西出刑事犯氐星皇后憂宮人死天¶
下大疫犯房天下相代皇妃亡邊兵反犯心天子絶嗣¶
將相死放大赦修德吉犯尾天下不安后妃惡之犯箕¶
大亂女主憂民流亡大兵起犯斗其國失地先後旱大¶
臣逆亂犯牛有奸賊牛馬棄于道天下急宜赦犯女更¶
往令天子喜有女喪犯虚有刑令大憂有客兵鈇鉞用¶
<pb:KR3b0011_WYG_008-7a>¶
入危天下亂國亡將死人哭泣入室關梁不通貴人死¶
女子恣横犯壁逺方入貢國大水天下立王犯畢令不¶
行將相亡入觜相死兵大起侵死有反者犯參多水旱¶
邊兵起入井水旱大臣死犯鬼多戮死秦地有反¶
　　太白金星占¶
太白一名長庚西方金德白虎之精招搖之使其性義¶
斷其事言詞其時秋其日庚辛其辰申酉其帝少皡其¶
神主蓐收太白主兵馬為大將軍為威勢為斷割為殺¶
<pb:KR3b0011_WYG_008-7b>¶
伐故用占之是以重述其德異於常星也金體大而色¶
白光明而澤潤所在之地兵强國昌兵出則出兵入則¶
入順之吉逆之凶出高深入吉淺入㓙先起勝出下淺¶
入吉深入凶後起勝金晝見有軍軍罷無軍軍起金出¶
東方始出為德月未盡三日在月南德行在月北失行¶
是謂反生不有破軍必有屠城北國當之金出東方月¶
未盡三日月在北圓海之國不勝在月南中邦不勝在¶
月北敗謂失行金入火必敗兵金西方為德月三日金¶
<pb:KR3b0011_WYG_008-8a>¶
在月北員海之國戰勝在月南員海之國敗金與月相¶
夾有兵㧞城偏將大戰金與月共出守者屠城金與列¶
宿相犯小戰金與五星相犯大戰金在南南軍勝在北¶
北軍勝金出東方舉事用兵順之吉逆之凶西南北皆¶
倣此金守南斗三十日夷狄來侵金入羽林兵起金蝕¶
畢昴畨王死金光暗戰不勝將軍死金變色戰勝隨方¶
色青東方他皆倣此金入月客軍大敗野有死將金白¶
而角文可戰色赤而角武不可與戰金與木合無怒必¶
<pb:KR3b0011_WYG_008-8b>¶
戰金應出而不出應入而不入此謂失舎不有破軍必¶
有死將所受之邦不可與戰未當出而出未當入而入¶
必有破軍于野金受十日後將軍死金初大後小兵弱¶
初小後大兵强金有角有兵敢戰吉不戰凶順角指處¶
擊之吉逆凶金行遲兵遲行金行疾兵疾行金大行用¶
兵疾吉遲凶金入則兵入出則兵出兵行法此金木一¶
東一西害侯王一南一北兵乃伏金犯畢左角左將死¶
金入月客將死金出而水没金水俱出東方東軍勝西方¶
<pb:KR3b0011_WYG_008-9a>¶
西軍勝水居金前軍罷水居金北小戰金南大戰金進¶
則兵進金退則兵退金出未高而敵深者勿與戰去而¶
勿追金赤角兵戰白角則軍起黒角軍罷青角軍憂白¶
角又主國喪軍亡隨角所指處應金晝見是謂經天金¶
犯五星大有兵起犯火大戰在南南勝他皆倣此金犯¶
角大戰不勝將軍死金陵房赤色有兵戰金干亢大將¶
不勝將軍鬭死金入留守尾兵起於野將士滿道金入¶
南斗將軍死金犯南斗破軍殺將金犯牽牛將軍失其¶
<pb:KR3b0011_WYG_008-9b>¶
衆守牛兵起金入危犯守有兵起金入營室暴兵滿野¶
將軍死金守犯東壁大兵起金入奎兵起外兵來入國¶
金犯守婁將軍功金守胃兵起金守昴番王死四夷憂¶
金犯畢邊兵起金犯左角邊兵大戰金入畢馬貴兵有¶
傷金犯觜兵起宜用斧鉞金犯守參主邊兵起左右肩¶
大將憂金犯參伐兵起金守犯東井將軍惡之金入東¶
井大兵起金入柳大兵起益地金犯輿鬼大兵起金入¶
翼大將死天下兵起金犯七星將軍出塞金犯軫其國¶
<pb:KR3b0011_WYG_008-10a>¶
出軍得地¶
　　辰星水星占¶
水土合為覆軍水出東方大而白有兵在外解金水俱¶
出東方員海國勝水入月主人敗兵亡地水金合旗出¶
破軍殺將客勝視其所指以命破軍水環遶太白興兵¶
大戰客勝主人敗水遇金其間可容劍小戰則客勝水¶
出太白左小戰磨太白又去三尺軍戰水在金北利主¶
人在金南利客水房守北軍敗水守婁北兵起水干昴¶
<pb:KR3b0011_WYG_008-10b>¶
夷狄兵起水守心大臣相殺大水異姓立王犯尾大水¶
犯箕有赦若守左角動色貴臣戮死犯斗大臣誅一曰¶
兵守赤色天下敗兵犯斗五榖不成守水湧犯女有婚¶
娶事萬物不成犯虚天下亂多水犯危大水有後喪臣¶
謀君主犯室有兵大水犯壁刑法苛朝廷憂犯奎有火¶
為害水乘昴出其北畨王死中國大水水入畢有兵出¶
北北主憂出南南憂犯觜𤼵兵水守參伐星移南南蠻¶
下移北北畨侵水入東井星進兵進星退兵退水干犯¶
<pb:KR3b0011_WYG_008-11a>¶
輿鬼兵起水入庫兵起水入柳牛馬貴犯星臣亂水守¶
張兵起大水水入翼中刑及賢相大凶犯軫大兵起喪¶
物不成犯角大水舟船相望犯亢大水干犯五車兵起¶
水留心南河兵起西方¶
　　占流星篇第八十五¶
經曰夫流星者天之使也自上而降下曰流自下而升¶
上曰飛大者曰奔小者曰流星大則使大星小則使小¶
星者謂紫微宫太微宫出入而徐行漸經次於列宿之¶
<pb:KR3b0011_WYG_008-11b>¶
次也或於列星之坐為使也聲大怒之象行疾則其疾¶
行遲則其遲非二宫出者並為妖星流星赤色有角者¶
四夷前赤後黒兵敗將亡流星入參不出先起者勝後¶
起者敗流星干七星者兵起流星入建星者色青兵起¶
流星入河鼓者大將軍亡出河鼓兵出入河鼓兵入流¶
星入王良馬盡驚流星入天將軍軍驚流星入將入星¶
出將出流星入紫微宫匈奴兵起流星入三台大將出¶
流星入騎官騎官死流星入羽林兵大起流星抵北落¶
<pb:KR3b0011_WYG_008-12a>¶
兵大起流星出天宮匈奴兵起流星抵天市垣大將出¶
流星抵天狗犯弧矢將有千里之行使星出天廄兵馬¶
出¶
　　占客星篇第八十六¶
經曰客星者非本位之星故曰客星也色白如氣勃勃¶
然似粉絮故所過之宿分野必有災害客星出營室無¶
兵則兵起有兵則兵敗客星入奎破軍殺將客星犯婁¶
邊人亂客星入昴邊人犯塞客星入畢邊有急兵客星¶
<pb:KR3b0011_WYG_008-12b>¶
干觜城堡虚兵儲少軍民餓死客星守張將軍有隂謀¶
兵起客星入招揺邊軍大起客星入天槍中兵起客星¶
入天棓兵起客星犯文昌將星色蒼將有憂色多赤將¶
驚色黄將有喜色黒將死客星守傳舎邊人入中國客¶
星守天難天下兵馬盡驚客星守天街畨王死客星入¶
庫婁與守南門與守軍士守老人皆主兵起客星守騎¶
官將憂士卒散客星守北落師門虜人入塞兵起客星¶
入天倉粟大貴天客入天廄兵起馬死客星入天弓天¶
<pb:KR3b0011_WYG_008-13a>¶
下弓弩皆張客星出天弓匃奴兵起客星守狼夷狄來¶
降客星守弧南夷降客星守車騎西羌來降客星守九¶
州珠口員海國不安客星入天節畨王死¶
　　占妖星篇第八十七¶
經曰妖星者五星之餘氣結而為妖殊形異狀㓙多吉¶
少所見之分必有災害奔星所墜之下有大兵起流星¶
前赤後黒客軍敗散流星從敵營上來我軍上鋭者有¶
間諜來説吾兵流星尾長三四尺輝輝然軍使也色赤¶
<pb:KR3b0011_WYG_008-13b>¶
者將軍使也流星色青赤有光尾長三四尺者名曰天¶
鴈將軍之精華也兵從星所擊者勝流星色蒼白為使¶
赤有兵黒將死飛星如大甕後大暁然白前卑後髙所¶
謂頓頑大將死邑削飛星後化雲者名曰大滑流血積¶
骨之象枉矢類流星色青蛇形如矢而枉道所指將軍¶
死天狗如奔星有聲墜如火光炎炎燭天其下有積屍¶
流血狗來食之¶
　　占雲氣篇第八十八¶
<pb:KR3b0011_WYG_008-14a>¶
　猛將氣　勝軍氣　敗軍氣　城壘氣　伏兵氣¶
　暴兵氣　戰陣氣　隂謀氣　四夷氣　逺近氣¶
經曰天地相感隂陽相薄謂之氣乆積而成雲皆物形¶
於下而氣應於上是以荆軻入秦白虹貫日髙祖在沛¶
彤雲自覆積蜃之氣而成宮闕精之積必形雲之氣故¶
曰占氣而知事望雲而知其人也¶
　　占猛將氣¶
猛將之氣如龍如虎在殺氣中猛將欲行先𤼵此氣如¶
<pb:KR3b0011_WYG_008-14b>¶
無將行當有暴兵起吉凶以日神占之猛將之氣如煙¶
如粉沸如光火夜照人猛將之處有赤白氣相遶猛將¶
之氣如山林如竹木色如紫葢如門樓上黒下赤如旌¶
旗如張弩如塵埃頭尖本大而髙兩軍相當敵軍器上¶
氣如囷倉正白見日愈明此皆猛將之氣不可擊也敵¶
人營上氣黄白潤澤將有威德不可擊也氣青白如膏¶
將勇大戰前白如卑後青如髙將怯士勇前大後尖小¶
將怯不明敵上氣黒中赤氣在前者將精悍不可當敵¶
<pb:KR3b0011_WYG_008-15a>¶
上青氣而踈散者將怯然軍上氣發漸漸如雲裏山形¶
將有隂謀不可擊若在吾軍之上速戰大勝敵上氣如¶
蛟蛇向人此猛將之氣不可當若在吾軍之上速戰大¶
勝¶
　　占勝軍氣¶
氣如火光如山隄如塵埃粉沸如黄白旌旗無風而飄¶
揮揮指敵此勝軍之氣所在勝軍不可擊雲氣如三疋¶
帛前横後大氣如樓縁似赤氣者所在兵鋭不可擊軍¶
<pb:KR3b0011_WYG_008-15b>¶
上有氣如人持斧如蛇舉首而向敵者皆勝氣如疋帛¶
者此助勝之氣所在不可擊軍上氣如覆舟如牽牛如¶
鬬雞所在不可擊軍人有五色氣連天不可擊軍上有¶
雲氣如華葢如飛鳥如伏虎所在不可擊攻軍上氣如¶
五馬頭低尾仰如杵如赤馬在黒氣中如黒人在赤氣¶
中如杵在黒雲中如人十十五五旌旗在黒氣中有赤¶
色在前者皆精悍亦不可擊¶
　　占敗軍氣¶
<pb:KR3b0011_WYG_008-16a>¶
敗軍之氣如馬肝如死灰如偃葢如臥魚乍見乍隐如¶
霧之朦朧衰氣也若居敵上宜急擊之雲氣如壊山從¶
軍營而墜軍必敗氣昏發連夜照人則軍士散亂　軍¶
上有氣一斷一續軍必敗　軍上黒氣雲如牛狀如猪¶
脂如羣羊名曰瓦解之氣軍必敗　軍上有雲氣如雙¶
蛇擊之勿疑　軍上氣如塵灰如粉煙雲霧勃勃撩亂¶
者軍敗　軍上有五色雜氣東西南北不定或如羣鳥¶
亂飛如紛紛如轉蓬或如敗船或如臥人無手足或如¶
<pb:KR3b0011_WYG_008-16b>¶
覆車散亂不起者皆敗軍之氣擊之必克　軍上氣上¶
大下小者士卒日减　軍上氣十日無氣發者其軍必¶
敗十日無氣忽有赤白氣乍出即滅者外聲欲戰實欲¶
退散　軍上氣出而半絶者欲敗漸盡者走一絶一敗¶
再絶再敗三絶三敗在東𤼵白氣災深赤氣如火光從¶
天而下入軍軍亂將死　軍上氣蒼蒼須臾散或前高¶
後卑或黒氣如牛馬形從氣霧中漸漸入軍名曰天狗¶
食血其軍散敗　兩軍相當十里之内三里之外望彼¶
<pb:KR3b0011_WYG_008-17a>¶
軍上氣高而後前白青散者敗氣也　雲氣如人頭雞¶
兎臨軍上雲葢道蔽濛晝晦者宜急走不然必敗　軍¶
上氣先青而變黒者其將必死　散軍之氣如燔生草¶
之烟前雖鋭而後必退　軍上氣如丹蛇者如尾在氣¶
霧中臨軍上者中人與外人通　軍行有白氣如猪來¶
臨者大驚宜備　日暈有氣如死蛇屬暈者不利先舉¶
　日暈旁有赤雲如懸鐘其下死將　日月暈有背所¶
臨者敗　白虹及蜺入營者敗　日暈有四玦在外軍¶
<pb:KR3b0011_WYG_008-17b>¶
悉敗散　日暈薄及後至先去其下敗軍　降氣如人¶
十十五五皆低頭义手相向或氣如黒山以黄為縁者¶
白氣如鳥趣入屯營連絡不絶須臾下者當有來降¶
　　城壘氣¶
正白如旌旗或白氣如旗而赤界其邊或氣出於外如¶
火煙或有雲分為兩截狀如城壘皆堅而不可攻　白¶
氣如城中南北出者城上黒雲如星名曰軍精宜急解¶
去　赤雲或黄雲臨城城中喜青雲從軍城南北出者¶
<pb:KR3b0011_WYG_008-18a>¶
不可攻　城上有雲青色如牛頭觸人外向者城中有¶
氣出東其光黄大一城也　白氣中出青氣入北反覆¶
回還不可攻　凡攻城圍邑過旬不雷不雨者為城輔¶
勿攻城壘氣出于外如烟火者或如雙蛇舉首向敵或¶
赤氣如杵形從城中出向外内兵突出客敗　凡攻城¶
有諸氣從城中出兵不得入濛氣繞城而不入城外兵¶
不得入日暈有青氣從中起四出者圍中勝　凡攻城¶
有黒氣臨城者積土固險之象黒者水之氣城池之象¶
<pb:KR3b0011_WYG_008-18b>¶
也我據城敵不可攻敵據城我不可攻凡圍城平旦視¶
圍上氣欝欝如火光芒勢翕翕然者其方救至無者救¶
不至受圍者望外救亦以是占¶
　　伏兵氣¶
氣如赤杵幢節在烏雲中或如烏人在赤氣中或黒氣¶
渾渾圓而赤氣在其中或白氣粉沸起如樓狀其下皆¶
有伏兵　若軍行近山谷之間林坑甚防之　雲紛紛¶
綿綿相絞及似蒿草長數尺者以車騎為伏兵如布蓆¶
<pb:KR3b0011_WYG_008-19a>¶
似蒿草長尺者者歩卒為伏兵　黒雲出營南賊逃我¶
後有伏兵謹候察之　兩軍相當赤氣伏兵氣若前有¶
赤氣則前有伏兵後有赤氣後有伏兵左右亦如之¶
黒雲變赤反白形如山者有伏兵雲如山林或前有黒¶
氣後有白氣者有伏兵¶
　　暴兵氣¶
氣白如瓜蔓連結部隊相逐須臾罷而復起或如八九¶
而來不斷者有急賊至　白氣如仙人衣千萬連結部¶
<pb:KR3b0011_WYG_008-19b>¶
隊相逐罷而復興當有千里兵來　黒氣從彼來我軍¶
者欲襲我也敵人急宜備不宜戰敵還從而擊之必得¶
小勝天色蒼茫而有此氣依支干數内無風雨所𤼵之¶
方當有暴兵日克時則凶時克日則自消散此氣所發¶
之方當有事告急一人來則氣一條依數計之若散漫¶
一方則有衆來依日支干數内有風雨則伏兵氣如人¶
持刀盾或有雲如坐人赤色所臨城邑有猝兵至赤氣¶
如人持節雲如方虹或如赤虹其下暴兵或如旌旗如¶
<pb:KR3b0011_WYG_008-20a>¶
虎躍如人行或白氣如道帶竟天或白虹所出或赤雲¶
如火或雲如疋布著天經丑未者天下多兵赤者尤甚¶
有雲如番人列陣或白氣廣五六丈東西竟天有雲如¶
豹五六枚相聚或如狗四五枚聚四方清明獨有赤雲¶
赫然者所見之地兵起　四望無雲獨有黒雲極天名¶
曰天溝兵起　壬子日俟四方無雲獨有雲如旌旗其¶
下兵起徧四方天下兵起　雲氣一道上白下黄白色¶
如布疋長數丈或上黄下白如旗狀長三二丈或長氣¶
<pb:KR3b0011_WYG_008-20b>¶
純赤而委曲一道如帛布皆謂之蚩尤旗見兵大起¶
　　戰陣氣¶
氣如人無頭如死人如丹蛇赤氣隨之必有大戰殺將¶
　四里無雲獨有赤雲如狗入營所下有流血或獨見¶
赤雲如立蛇或赤雲覆船其下大戰　白虹或赤虹屈¶
見城營上其下大戰流血　白氣如車入北斗中轉移¶
者大戰雲如耕隴大戰　日旁白氣如虹或白氣如虹¶
交見兩軍相當必交戰無軍兵起　四五六虹見大戰¶
<pb:KR3b0011_WYG_008-21a>¶
　日月有赤雲截之如大杵軍在外萬人戰死兩軍相¶
當其下不利先舉　日暈有一缺萬人死其下兩軍不¶
利先舉　月初滿而蝕有軍必戰　蒼白雲氣經天其¶
下有㧞城大戰　赤氣漫漫如血色有大戰流血¶
　　隂謀氣¶
氣白而羣行徘徊結陳來者他國人來相圖謀也不可¶
應視其所往隨而伐之可得黒氣如幢出于營中上黒¶
下黄敵欲來求戰而無誠實言信相反九日内必覺備¶
<pb:KR3b0011_WYG_008-21b>¶
之吉　黒氣臨我軍如車輪行敵人謀亂國有小臣勾¶
引宜察之　黒氣如引索來如陣前鋭者有隂謀　天¶
沉隂不雨晝不見日夜不見星月三日已上者隂謀也¶
將軍宜慎防左右　連隂十日亂風四起欲雨不雨其¶
曰濛為臣謀君　天隂沉日月無光有雲障之不雨為¶
此君臣俱有隂謀兩敵相當則隂謀起若晝隂夜晴君¶
謀臣夜隂晝晴臣謀君　日月濛濛無光士卒謀亂内¶
將軍宜循法度察有功以自明止嚴刑而伺奸人謀議¶
<pb:KR3b0011_WYG_008-22a>¶
也¶
　　四夷氣¶
海旁蜃氣象樓臺　廣野氣成宮闕　自華以南風上¶
黒下赤　嵩髙山河氣正赤　恒山之北氣清　渤海¶
之間氣正黒　江淮之氣皆白　東海氣如篔簦　河¶
水氣如引布　江漢氣勁如杼　濟水氣如黒㹠　渭¶
水氣如狼白尾　淮南氣如白羊　少室氣如白兎青¶
尾　恒山氣如黒牛青尾　東夷氣如樹　西夷氣如¶
<pb:KR3b0011_WYG_008-22b>¶
室屋　南夷氣如闍臺或如舟船幡旗　北夷氣如羣¶
羊如穹廬　韓雲如布　周雲如車輪　秦人如行人¶
衛雲如犬　齊雲如絳衣　越雲如龍　蜀雲如囷¶
宋雲如車　魏雲如䑕　吳雲如日　當其地而見者¶
不占¶
　　逺近氣¶
凡候氣之法氣初出時若雲非雲若霧非霧彷彿若可¶
見初出森森然若在桑榆之上髙五六尺者是千五百¶
<pb:KR3b0011_WYG_008-23a>¶
里外氣也平視則千里舉目望則五百里仰望中天即百¶
里内平望桑榆間二千里登髙下屬地者三千里¶
凡候敵上氣敵在東日出候之在南日中候之在西日¶
入候之在北夜半候之　欲知我軍常以甲巳日及庚¶
子戊午日未日亥日及八月十八日去軍十里登髙望¶
之但百人以上則皆有氣凡氣欲似甑出炊氣勃勃而¶
上升外積結成形而後可占氣不積結散漫不定不能¶
為災祥必須和雜殺氣森森然乃可論也凡軍城上氣¶
<pb:KR3b0011_WYG_008-23b>¶
安則人安氣不安則人不安氣盛則衆盛氣衰則衆衰¶
氣散則衆散¶
凡氣得旺相色吉休囚死色凶¶
軍上氣高勝下厚勝薄實勝虚長勝短澤勝枯¶
凡占災祥先推九宫分野六壬月日不應隂霧風雨其¶
下乃凖¶
凡氣候氣常以平旦下晡日出没之時葢氣多假月光¶
耀照之而形故暈珥抱背皆出日月之旁虹蜺相象莫¶
<pb:KR3b0011_WYG_008-24a>¶
不因實而見是故晝候日旁夜候月旁輝光所燭無得¶
而隱矣凡氣見近三日逺七日内有大風雨則災不成¶
故曰風以散之雨以解之¶
凡軍行先觀其氣兵有勝負氣有盛衰氣鋭兵强氣伏¶
兵弱兵行氣行兵往氣往兵急氣急兵散氣沒故曰氣¶
是兵主風是兵苗為將者不可不知也¶
　¶
　¶
<pb:KR3b0011_WYG_008-24b>¶
　¶
　¶
　¶
　¶
　¶
　¶
　¶
　太白隂經卷八¶
