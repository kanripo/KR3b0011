# -*- mode: mandoku-view; -*-
#+TITLE: 太白陰經
#+DATE: 2015-08-24 23:02:35.846566
#+PROPERTY: ID KR3b0011
#+PROPERTY: BASEEDITION WYG    
#+PROPERTY: JUAN 卷四
<pb:KR3b0011_WYG_004-1a>¶
欽定四庫全書¶
　太白隂經卷四¶
　　　　　　　　　　　　　唐　李筌　撰¶
　戰具類¶
　　攻城具篇第三十五¶
經曰善守者藏於九地之下善攻者動於九天之上人¶
所不見謂之九地見所不及謂之九天是故墨榮帶為¶
桓公輸造飛雲之梯無所施其巧所謂善守者敵不知¶
<pb:KR3b0011_WYG_004-1b>¶
所守守而必固者守其所不攻攻而必取者攻其所不¶
守孫武子曰具器械三月而後成拒城闉三月而後已¶
其攻守器械古今不同今約便事而用之　轒轀車四¶
輪車上以繩為脊犀皮䝉之下可十人填隄推之直扺¶
下可以攻掘金木火石所不能及飛雲梯以大木為床¶
床下置六輪上立雙牙有括梯長一丈二尺有四梲相¶
去三尺勢㣲曲逓互相括飛於雲間以窺城中其上城¶
梯首冠雙轆轤枕城上砲車以大木為床床下安四輪¶
<pb:KR3b0011_WYG_004-2a>¶
上建雙䏶䏶間横括中獨立竿首如桔橰狀其竿高下¶
長短大小以城為準竿首以窠盛石大小多少随竿力¶
所制人挽其端而投之其車推轉逐便而用之亦可埋¶
脚著地而用其旋風四脚亦随事用之　車弩為軸轉¶
車車上定十二碩弩弓以鐡鈎連軸車行軸轉引弩持¶
滿弦掛牙上弩為四衢七衢大箭一鏃長七寸廣五寸¶
箭笴長三尺圍五寸以鐡葉為羽左右各三箭次小於¶
中箭其牙一發諸箭齊起及七百步所中城壘無不崩¶
<pb:KR3b0011_WYG_004-2b>¶
殞樓櫓亦顛墜尖頭轤以木為脊長一丈徑一尺五寸¶
下安六脚下濶而上尖高七尺可容六人以濕牛皮䝉之¶
蔽人其下畀直扺城下木石金火不能及用攻其城¶
土山城外起土乘城而上鑿通為道行於城下因攻其¶
城毎一丈建柱以防崩陷復積薪掛於柱間而燒之柱¶
折城崩　板屋以八輪車車上豎高竿竿上安轆轤以¶
繩挽扳屋高五尺方四尺有十二孔四靣列布車可進¶
退圜城而於城中逺望謂之窠車狀如鳥窠　木幔以¶
<pb:KR3b0011_WYG_004-3a>¶
板為幔立桔橰於四輪上懸逼城壘間使趫卒蔽之蟻¶
附而上矢石所不能及　火箭以小瓢盛油冠矢端射¶
城樓櫓板屋上瓢敗油散後以燒箭射油散處火立焚¶
復以油瓢續之則樓櫓盡焚雀杏磨杏核中空以艾内¶
火實之繫雀之足薄暮羣雀飛入城壘中棲宿其積聚¶
廬舎須臾火發蜀钁鐡鏨蜀钁短柄也鐡鏨井鏨也¶
　　守城具篇第三十六¶
經曰善守者藏於九地之下善攻者動於九天之上人¶
<pb:KR3b0011_WYG_004-3b>¶
所不見謂之九地見所不及謂之九天禽滑釐問墨翟¶
守城之具墨翟答以五十六事皆繁冗不便於用其後¶
&KR0330;孝寛守晉州王偘守臺城皆約封胡子伎巧之術古¶
法非不妙然非今之用也今術便於事者如左方浚隍¶
深開濠整也増城増修樓櫓　懸門懸木板以為重門¶
突門於城中對敵營自鑿城内為暗門多少臨時令厚¶
五六寸勿穿或於中夜或於敵初來營列未定精騎從¶
突門躍出擊其無備襲其不意塗門扇厚五寸偹火又¶
<pb:KR3b0011_WYG_004-4a>¶
云塗棧以泥門上木棧棚也　積石積砲石大小随事¶
轉關　橋梁為橋梁端著横括橋以關轉人馬不得渡¶
皆傾水中秦用此橋以殺燕丹　積石備石於城上不¶
限多少為妙滚抛石射之長矛刺之　樓櫓却敵上建¶
堠樓以板為之跳岀樓櫓笓籬戰格於女墻上跳出去¶
墻三尺内著横括前端安轄以荆栁編之長一丈濶五¶
尺懸安椽端用遮矢石　布幔以複布為幔以弱竿横¶
掛於女墻外去墻七八尺折抛石之勢則矢不復及墻¶
<pb:KR3b0011_WYG_004-4b>¶
　木弩以黄楊柘桑為弩可長一丈二尺徑七尺兩梢¶
三寸以絞車張之發如雷吼以敗隊卒　燕尾炬縳葦¶
草為炬尾分兩岐如燕尾狀加油蠟灌之燃火從城上¶
墜下使騎轤木而燒之　松明炬以松眀燒之鐡索墜¶
下巡城㸃照恐敵人乘城而上　脂油燭燃秉燭於城¶
中四衢要路門戸晨夜不得絕明以備非常行轤常鎔¶
鐡汁舁於城以洒敵人土罐盛汁抛之敵攻城不覺¶
逰火鐡筐盛火以脂蠟鐡索懸墜城下燒孔穴掘城之¶
<pb:KR3b0011_WYG_004-5a>¶
人灰襍糠粃因風於城上擲之以眯敵人之目因以鐡¶
汁洒之又云眯目因風以糠粃灰擲之使不得施為連¶
梃如打禾枷狀打女墻上敵人　义竿如鎗刃有兩岐¶
用义飛雲梯上人鈎竿有鎗兩邊有曲鈎可以鈎物¶
天井敵攻城為地道來反自於地道上直下穿井以邀¶
防之積薪井中加火薫之敵人自然焦灼　油囊盛火¶
城上直出火車中囊敗火發　地聽於城八方穿井各¶
深二丈令人頭覆戴新瓮於井中坐聽則城外五百歩¶
<pb:KR3b0011_WYG_004-5b>¶
之内有孔城道者並聞於瓮中辨方所逺近　鐡菱狀¶
如蒺藜要路水中著以刺之中人馬之足　陷馬坑坑¶
長五尺濶一尺深三尺坑中埋鹿角竹籖其坑十字相¶
連狀如鈎鎖覆以芻草葦加以土種草實令生苗䝉覆¶
其上軍城營要路設之　拒馬槍以木徑二尺長短随¶
事十字作孔縱横安括長一丈銳其端可塞城門要道人馬¶
不得奔前　木柵為敵所逼不及築城壘或山河險勢¶
多石少土不任板築且建木為柵方圓高下随事淺深¶
<pb:KR3b0011_WYG_004-6a>¶
埋木根重複彌縫其闕内量長短為閣道　外柱外重¶
長出四出為女墻皆泥塗之内七寸又立閣道内柱上¶
布板木為棧立竿為柵上懸門擁墻濠塹拒馬一如城¶
壘法¶
　　水攻具篇第三十七¶
經曰以水攻者强水因而成勢為源高於城本大於末¶
可以遏而止可以決而流故晉水可以灌安邑汾水可¶
以浸平陽先設水平測其高下可以漂城灌軍浸城敗¶
<pb:KR3b0011_WYG_004-6b>¶
將也　水平槽長二尺四寸兩頭中間鑿馬三池池横¶
濶一寸八分縱濶一寸深一寸三分池間相去一尺五¶
寸間有通水衢濶三分深一寸三分池各致浮木水濶¶
狹微小於池匡三分上建立齒高八分厚一分槽下為¶
轉關脚高下與眼等以水注之三池浮木齊起眇目視¶
之齊平以為天下凖或十歩或一里及至十數里目力¶
所及　置照板度竿亦以白繩計其尺則高下丈尺分¶
寸可知也照板形如方扇長四尺二寸黒上二尺白濶¶
<pb:KR3b0011_WYG_004-7a>¶
三尺柄長一尺方可握度竿長二丈刻作二百寸二千¶
分每寸刻小分其分随向逺近高下立竿以照板映之¶
𦕈目視之三桴木齒及照板黒映齊平則召主板人以¶
度竿之尺寸為高下逓相徃來尺寸相乘則水源高下¶
可以忖度也¶
　　火攻具篇第三十八¶
經曰以火佐政者明因天時燥旱營舍茅竹積芻穗軍¶
糧於桔草霜之中月在東壁南翼之夕設五火之具因¶
<pb:KR3b0011_WYG_004-7b>¶
難風而焚之推月宿法周天三百六十五度四分度之一¶
二十八宿四方分之月二十八日夜一周天行二十八¶
宿一日一夜行一十三度少强者皆以月中氣日月合¶
首為首角十二度亢九度氐十五度房五度心五度尾¶
十八度箕十一度東方七宿共七十五度斗二十六度¶
牛八度女十二度虚十度危十七度營室十六度東壁¶
九度北方七宿共九十八度奎十六度婁十二度胃十¶
四度昴十一度畢十七度觜十一度參十度西方七宿¶
<pb:KR3b0011_WYG_004-8a>¶
共八十度東井三十三度鬼二度柳十三度星七度張¶
十八度翼十八度軫十七度南方七宿共一百一十度¶
　雨水正月中日月合宿營室八度於辰在亥為陬訾¶
於野衞分并州為野於將登明春分二月中日月合宿¶
奎婁十三度於辰在戌為降婁於野魯分徐州於將河¶
魁穀雨三月中日月合宿昴三度於辰在酉為大梁於¶
野趙分冀州於將為從魁小滿四月中日月合宿參四¶
度於辰在申為實沈於野魏分益州於將為傳送夏至¶
<pb:KR3b0011_WYG_004-8b>¶
五月中日月合宿東井二十五度於辰在巳為鶉尾於¶
野楚分為荆州於將太乙秋分八月中日月合宿亢八度¶
於辰在辰為壽星於野鄭分兖州於將天罡霜降九月¶
中日月合宿氐十四度於辰在卯為大火於野宋分豫¶
州於將大衝小雪十月中日月合宿箕十二度於辰在¶
寅為析木於野燕分幽州於將為功曹冬至十一月中¶
日月合宿斗二十一度於辰在丑為星紀於野吳越分¶
揚州於將大吉大寒十二月中日月合宿虛五度於辰在¶
<pb:KR3b0011_WYG_004-9a>¶
子為𤣥枵於野齊分青州於將為神后　假如正月雨¶
水一日夜半行營室八度至後二日夜半行十三度少¶
強即至東壁五度至後三日夜半行十三度少強即至¶
奎九度順行二十八宿每日夜行十三度少強玉門京¶
曰陪月加日從營室順數即位月宿所在　假令正月¶
五日位月加二加五成七從營室數至七宿至畢他皆¶
倣此然東井三十三度觜之一時恐將不定故為通算¶
以决之而用五火之具兵以驍騎夜銜枚縳馬口身負¶
<pb:KR3b0011_WYG_004-9b>¶
束薪藁草藏火抵賊營一時舉火營中驚亂急而乘之¶
彼靜不亂棄而勿攻　火獸以艾蘊火置瓢中瓢開四¶
孔繫野鹿角麞項下舉其尾端望敵營而縱之奔彼草¶
中器敗火發　火禽以胡桃剖令空開兩空實艾以繫¶
雞足舉其尾而縱之奔入草中器敗火發　火盗選一¶
人勇捷語言服飾與敵同者竊號逐便懷火偷入營中¶
焚其積聚火發乘亂而出　火矢以臂長弩射及三百¶
步者以瓢盛火冠矢以數百端候中夜齊射敵營中¶
<pb:KR3b0011_WYG_004-10a>¶
焚其積聚火發軍亂乘便急攻¶
　　濟水篇第三十九¶
經曰軍行以大水河溝渠澗無津梁舟楫難以濟渡太¶
公以天艎大船皆樸而不便於事今隨事應變以濟百¶
川　浮甖以木縳甕為筏甕受二石力勝一人甕闊五¶
尺以繩鈎聨編槍於其上令形長方前置枝頭後置¶
稍左右置棹槍筏槍十根為一束力勝一人四千一¶
百六十六根四分為一筏皆去鑚刃束為魚鱗以横而¶
<pb:KR3b0011_WYG_004-10b>¶
縳可渡四百一十六人半為三筏計用槍一萬二千五¶
百根率渡一千二百五十人十渡則全軍畢濟　蒲筏¶
以蒲九尺圍顛倒為束以十道縳之以束槍為筏量¶
長短多小隨蒲之豐儉載人無蒲用蘆葦法亦如蒲¶
筏　挾絙以木縳小繩先挾渡水次引大絙於兩岸立¶
大橛急張定絙使人挾絙浮渡大軍畢可為數十道豫¶
多備　浮囊以羊渾脫皮吹氣令滿𦂳縳其孔縳於¶
脇下可以渡也¶
<pb:KR3b0011_WYG_004-11a>¶
　　水戰具篇第四十¶
經曰水戰之具始自伍員以舟為車以楫為馬漢武帝¶
平百粤鑿昆明之池置樓船將軍其後馬援王濬各¶
造戰船以習江海之利其船闊狹長短隨用大小皆¶
以米為率一人重米二石則人數可知其楫棹篙櫓¶
絙索沈石調度與長船不殊　樓船上建樓三重¶
列女牆戰格　旗幟開弩忩矛穴置抛車壘石鐡汁¶
狀如城壘晉龍驤將軍王濬伐呉造大船長二百歩¶
<pb:KR3b0011_WYG_004-11b>¶
上置飛檐閣道可奔車驅馬忽遇暴風人力不能制不¶
便於事然為水軍不可以不設形設勢　䝉衝以犀皮¶
革䝉覆其背兩相開掣掉孔前後左右以弩忩矛穴¶
敵不得近矢石不能敗此不用大船務於速進乘人之¶
不備非戰船也　鬬艦船舷上設中牆半身牆下開¶
掣掉孔舷五尺又建棚與女牆齊棚上又建女牆重列¶
戰敵人無覆背前後左右樹牙旗幟幡金皷戰船也¶
　走舸亦如戰船也舷上安重牆掉夫多戰卒少皆選¶
<pb:KR3b0011_WYG_004-12a>¶
勇士精鋭者充往返如飛乘人之不及兼備非常救急¶
之用　逰艇小艇以備探候無女牆舷上槳床左右隨¶
艇大小長短四尺床㑹計進回車轉陣其疾如飛虞候¶
居之非戰舫也　海鶻頭低尾高前大後小如鶻之狀¶
舷下左右置浮板形如鶻翅其船如風浪漲天免其傾¶
側背上左右張生牛皮為城牙旗金皷如戰船之制¶
　　器械篇第四十一¶
經曰工欲善其事必先利其器器之於事如影之隨形¶
<pb:KR3b0011_WYG_004-12b>¶
響之應聲其相須如左右手故曰器械不精不可言兵¶
五兵不利不可舉事上古包犧氏之時剡木為兵神農¶
氏之時以石為兵尚書砮石中矢鏃黄帝之時以玉為¶
兵蚩尤之時鑠金為兵割革為甲始制五兵建旗幟樹¶
夔皷以佐軍纛六面大將軍中營建出引六軍古者天¶
子六軍諸侯三軍今天子一十二衛諸侯六軍故有六¶
纛以主之門旗二面色紅八幅大將軍牙門之旗出引¶
將軍前列門槍二根以豹尾為刃榼出居紅旗之後止¶
<pb:KR3b0011_WYG_004-13a>¶
居帳前左右建立五方旗五面各具方色大將營中建¶
出隨六纛後在營亦於六纛後建嚴警皷一十二面大將¶
營前左右行列各六面在六纛角一十二枝以代金隊旗¶
二百五十面尚色圖繪於本陣同五副認旗二百五十¶
面尚色圖繪與諸隊不同各自為識認出居隊後恐士¶
卒交雜陣將門旗各任所色不得紅恐紛亂大將軍陣¶
將皷一百二十面臨時警敵所用甲六分七千五百領¶
戰袍四分五十領槍十分一萬二千五百條　兵縛㭖¶
<pb:KR3b0011_WYG_004-13b>¶
牛皮牌二千五面二分馬軍以團牌代四分支弩四分¶
弦三分副箭一百分弦三付箭三十六枝弓一萬二千¶
五百張弦七千五百條箭二十五萬條弓十分弦三副¶
箭三十六枝弓一萬二千五百張弦三萬七千五百條¶
箭三十七萬五千枝射甲者五萬枝射生&KR0008;箭二萬五¶
千枝長垜箭弓袋胡鹿張弓袋並十分一萬二千五百¶
副佩刀八分一萬口陌刀二分二千五百口棓二分二¶
千五百張馬軍及陌刀並以啄鎚斧鉞齊四分支撘索¶
<pb:KR3b0011_WYG_004-14a>¶
二分二千五百條馬軍用¶
　　軍装篇第四十二¶
經曰軍無輜重則舉動皆闕士卒以軍中為家至以錐¶
刀不可缺驢六分七千五百頭鞍絡自副幕一萬二千¶
五百口竿梁釘橛鎚自副鍋一分一千二百五十乾糧¶
十分一人一斗二升一軍一千五百石麩袋十分一萬¶
二千五百口韋皮縫可繞腰受一斗五升馬盂十分一¶
萬二千五百口皆堅木為之或熟之三斗冬月可以煖¶
<pb:KR3b0011_WYG_004-14b>¶
食刀子剉子鉗子鑽子藥袋火石袋鹽袋解結錐礪石各¶
十分一十一萬一千五百事麻鞋五十分三萬七千五¶
百領緉攤子&KR0008;&KR0008;&KR2531;子各十分三萬七千五百事袴帑¶
抹額六帶帽子氊帽子各十分六萬二千五百事氊床¶
十分一萬二千五百領皮裘皮袴各三分七千五百領¶
或作或蕃兵用桞鑵栲栳各三分五千口皮囊袋亦得¶
鍬鐝鎚斧鋸鑿各二分一萬二千五百事䥥四分五千張切¶
草二分二千五百張布行槽一千二百五十具大小胡¶
<pb:KR3b0011_WYG_004-15a>¶
瓢二分二千五百枚牧馬軍鞍轡革帶十分三萬七千¶
五百具人藥一分三黄丸水解散瘧痢藥金瘡刀箭藥¶
等五十貼披氊披馬氊引馬索各十分計三萬七千五¶
百事軍馬無幕故以披氊代挿捷十分一萬二千五百¶
具絆二十分二萬五千條皮毛連枝中半皮條三十分¶
三萬七千五百條備収賊襍使右各隊隊備辦公廨軍¶
装並須賫行貯備使令勿臨時有闕¶
　¶
<pb:KR3b0011_WYG_004-15b>¶
　¶
　¶
　¶
　¶
　¶
　¶
　¶
　太白隂經卷四¶
